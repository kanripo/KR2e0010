# -*- mode: mandoku-view; -*-
#+TITLE: 五代史補
#+DATE: 2015-08-24 22:30:08.600570
#+PROPERTY: ID KR2e0010
#+PROPERTY: BASEEDITION WYG    
#+PROPERTY: JUAN 提要
<pb:KR2e0010_WYG_000-1a>¶
欽定四庫全書　　　　　史部五¶
　五代史補　　　　　　　雜史𩔖¶
　　提要¶
　　　　(臣/)等謹案五代史補五卷宋陶岳撰岳字介¶
　　　　立潯陽人宋初薛居正等五代史成岳嫌其¶
　　　　尚多闕略因取諸國竊據累朝創業事迹編¶
　　　　次成書以補所未及自序云時皇宋祀汾隂¶
　　　　之後嵗在壬子蓋真宗之祥符五年也晁公¶
<pb:KR2e0010_WYG_000-1b>¶
　　　　武讀書志載此書作五代補録然考岳自序¶
　　　　實稱五代史補則公武所記為誤公武又云¶
　　　　共一百七事今是書所載梁二十一事後唐¶
　　　　二十事晉二十事漢二十事周二十三事共¶
　　　　一百四事較公武所云尚少三事未知為此¶
　　　　書闕佚或公武誤記王明清揮麈録載母昭¶
　　　　裔貧賤時借文選於交逰間有難色發憤異¶
　　　　日若貴當板鏤之遺學者後仕蜀為宰相遂¶
<pb:KR2e0010_WYG_000-2a>¶
　　　　踐其言刋之印行書籍剏見於此事載陶岳¶
　　　　五代史補云云今本無此條殆𫝊冩有遺漏¶
　　　　矣此書雖小説家言然叙事首尾詳具率得¶
　　　　其實故歐陽修新史司馬先通鑑多採用之¶
　　　　其間如莊宗獵中牟為縣令所諫一條云忘¶
　　　　其姓名據通鑑則縣令乃何澤又楊行宻詐¶
　　　　盲一條云首尾僅三年攷行宻詐盲至殺朱¶
　　　　三郎實不及三年之久又王氏據福建一條¶
<pb:KR2e0010_WYG_000-2b>¶
　　　　云王審知卒弟延鈞嗣據薛史通鑑延鈞乃¶
　　　　審知之子又梁震禆贊一條云莊宗遣髙季¶
　　　　興歸行已浹旬莊宗易慮遽以詔命襄州節¶
　　　　度使劉訓伺便囚之季興行至襄州心動遂¶
　　　　棄輜重南走至鳯林闗已昏黒於是斬闗而¶
　　　　去是夜三更向之急遞果至通鑑考異辨莊¶
　　　　宗當時並無詔命遣急遞之事岳所據乃𫝊¶
　　　　聞之誤凡此之𩔖雖亦不免疎失然當薛史¶
<pb:KR2e0010_WYG_000-3a>¶
　　　　既出之後能網羅散失禆益缺遺於史學要¶
　　　　不為無助也乾隆四十五年正月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR2e0010_WYG_000-4a>¶
五代史補原序¶
五代之相承也其闢土則不廣享祚則不永干戈尚被¶
於原野聲教未浹於華夏雖唐室名儒或有存者然俎¶
豆軍旅勢不两立故其史書漏落尤甚近年以來議者¶
以國家誕膺寶命廓清區宇萬邦輻輳以入貢九流風¶
動而觀政五代之書必然改作岳自惟淺漏乆居冗散¶
一札詔下恐非秉筆之數因思自㓜及長侍長者之座¶
接通人之談至於諸國竊據累朝創業其間事迹頗曽¶
<pb:KR2e0010_WYG_000-4b>¶
尋究因書其所聞得百餘條均其年代為之次序勒成¶
五卷命曰五代史補雖同小説頗資大猷聊以備於闕¶
遺故不拘於𩔖例幸将來秉筆者覽之而已時皇宋祀¶
汾隂之後嵗在壬子陶岳介立序¶
